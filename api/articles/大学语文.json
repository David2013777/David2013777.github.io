{"title":"大学语文","slug":"大学语文","date":"2022-01-09T03:41:17.000Z","updated":"2022-01-09T13:10:04.314Z","comments":true,"path":"api/articles/大学语文.json","excerpt":null,"covers":null,"content":"<h1 id=\"大学语文\"><a href=\"#大学语文\" class=\"headerlink\" title=\"大学语文\"></a>大学语文</h1><h2 id=\"背诵篇目\"><a href=\"#背诵篇目\" class=\"headerlink\" title=\"背诵篇目\"></a>背诵篇目</h2><h3 id=\"清华大学王观堂先生纪念碑铭（节选）\"><a href=\"#清华大学王观堂先生纪念碑铭（节选）\" class=\"headerlink\" title=\"清华大学王观堂先生纪念碑铭（节选）\"></a>清华大学王观堂先生纪念碑铭（节选）</h3><p>士之读书治学，盖将以脱心志于俗谛之桎梏，真理因得以发扬。思想而不自由，毋宁死耳。斯古今仁圣所同殉之精义，夫岂庸鄙之敢望。先生以一死见其独立自由之意志，非所论于一人之恩怨，一姓之兴亡。呜呼！树兹石于讲舍，系哀思而不忘。表哲人之奇节，诉真宰之茫茫。来世不可知者也，先生之著述，或有时而不章，先生之学说，或有时而可商。惟此独立之精神，自由之思想，历千万祀，与天壤而同久，共三光而永光。</p>\n<h3 id=\"兰亭集序\"><a href=\"#兰亭集序\" class=\"headerlink\" title=\"兰亭集序\"></a>兰亭集序</h3><p>永和九年，岁在癸丑。暮春之初，会于会稽山阴之兰亭，修禊事也。群贤毕至，少长咸集。此地有崇山峻岭，茂林修竹，又有清流激湍，映带左右，引以为流觞曲水，列坐其次。虽无丝竹管弦之盛，一觞一咏，亦足以畅叙幽情。是日也，天朗气清，惠风和畅，仰观宇宙之大，俯察品类之盛，所以游目骋怀，足以极视听之娱，信可乐也。夫人之相与，俯仰一世。或取诸怀抱，晤言一室之内，或因寄所托，放浪形骸之外。虽趣舍万殊，静躁不同，当其欣于所遇，暂得于己，快然自足，不知老之将至；及其所之既倦，情随事迁，感慨系之矣！向之所欣，俛仰之间，已为陈迹，犹不能不以之兴怀。况修短随化，终期于尽。古人云，“死生亦大矣！”岂不痛哉！每览昔人兴感之由，若合一契，未尝不临文嗟悼，不能喻之于怀。固知一死生为虚诞，齐彭殇为妄作，后之视今，亦犹今之视昔。悲夫！故列叙时人，录其所述。虽世殊事异，所以兴怀，其致一也。后之览者，亦将有感于斯文。</p>\n<h3 id=\"与元九书（节选）\"><a href=\"#与元九书（节选）\" class=\"headerlink\" title=\"与元九书（节选）\"></a>与元九书（节选）</h3><p>夫文尚矣！三才各有文，天之文，三光首之；地之文，五材首之；人之文，六经首之。就六经而言，《诗》又首之。何者？圣人感人心而天下和平。感人心者，莫先乎情，莫始乎言，莫切乎声，莫深乎义。诗者，根情，苗言，华声，实义。上自圣贤，下至愚騃，微及豚鱼，幽及鬼神；群分而气同，形异而情一；未有声入而不应，情交而不感者。</p>\n<p>圣人知其然，因其言，经之以六义；缘其声，纬之以五音。音有韵，义有类。韵协则言顺，言顺则声易入。类举则情见，情见则感易交。于是乎孕大含深，贯微洞密，上下通而一气泰，忧乐合而百志熙。五帝三皇所以直道而行，垂拱而理者，揭此以为大柄，决此以为大窦也。</p>\n<h3 id=\"楚辞·渔父\"><a href=\"#楚辞·渔父\" class=\"headerlink\" title=\"楚辞·渔父\"></a>楚辞·渔父</h3><p>屈原既放，游于江潭，行吟泽畔，颜色憔悴，形容枯槁。渔父见而问之曰：“子非三闾大夫与？何故至于斯？”屈原曰：“举世皆浊我独清，众人皆醉我独醒，是以见放。”渔父曰：“圣人不凝滞于物，而能与世推移。世人皆浊，何不淈其泥而扬其波？众人皆醉，何不餔其糟而歠其醨？何故深思高举，自令放为？”屈原曰：“吾闻之，新沐者必弹冠，新浴者必振衣。安能以身之察察，受物之汶汶乎？宁赴湘流，葬于江鱼之腹中，安能以皓皓之白，而蒙世俗之尘埃乎？”渔父莞尔而笑，鼓枻而去。歌曰：“沧浪之水清兮，可以濯吾缨；沧浪之水浊兮，可以濯吾足。”遂去，不复与言。</p>\n<h3 id=\"别赋（节选）\"><a href=\"#别赋（节选）\" class=\"headerlink\" title=\"别赋（节选）\"></a>别赋（节选）</h3><p>黯然销魂者，唯别而已矣！况秦吴兮绝国，复燕宋兮千里。或春苔兮始生，乍秋风兮蹔起。是以行子肠断，百感凄恻。风萧萧而异响，云漫漫而奇色。舟凝滞于水滨，车逶迟于山侧。棹容与而讵前，马寒鸣而不息。掩金觞而谁御，横玉柱而霑轼。居人愁卧，恍若有亡。日下壁而沉彩，月上轩而飞光；见红兰之受露，望青楸之罹霜。巡层楹而空掩，抚锦幕而虚凉。知离梦之踟躅，意别魂之飞扬。</p>\n<p>乃有剑客惭恩，少年报士。韩国赵厕，吴宫燕市；割慈忍爱，离邦去里；沥泣共诀，抆血相视。驱征马而不顾，见行尘之起时。方衔感与一剑，非买价于泉里。金石震而色变，骨肉悲而心死。</p>\n","more":"<h1 id=\"大学语文\"><a href=\"#大学语文\" class=\"headerlink\" title=\"大学语文\"></a>大学语文</h1><h2 id=\"背诵篇目\"><a href=\"#背诵篇目\" class=\"headerlink\" title=\"背诵篇目\"></a>背诵篇目</h2><h3 id=\"清华大学王观堂先生纪念碑铭（节选）\"><a href=\"#清华大学王观堂先生纪念碑铭（节选）\" class=\"headerlink\" title=\"清华大学王观堂先生纪念碑铭（节选）\"></a>清华大学王观堂先生纪念碑铭（节选）</h3><p>士之读书治学，盖将以脱心志于俗谛之桎梏，真理因得以发扬。思想而不自由，毋宁死耳。斯古今仁圣所同殉之精义，夫岂庸鄙之敢望。先生以一死见其独立自由之意志，非所论于一人之恩怨，一姓之兴亡。呜呼！树兹石于讲舍，系哀思而不忘。表哲人之奇节，诉真宰之茫茫。来世不可知者也，先生之著述，或有时而不章，先生之学说，或有时而可商。惟此独立之精神，自由之思想，历千万祀，与天壤而同久，共三光而永光。</p>\n<h3 id=\"兰亭集序\"><a href=\"#兰亭集序\" class=\"headerlink\" title=\"兰亭集序\"></a>兰亭集序</h3><p>永和九年，岁在癸丑。暮春之初，会于会稽山阴之兰亭，修禊事也。群贤毕至，少长咸集。此地有崇山峻岭，茂林修竹，又有清流激湍，映带左右，引以为流觞曲水，列坐其次。虽无丝竹管弦之盛，一觞一咏，亦足以畅叙幽情。是日也，天朗气清，惠风和畅，仰观宇宙之大，俯察品类之盛，所以游目骋怀，足以极视听之娱，信可乐也。夫人之相与，俯仰一世。或取诸怀抱，晤言一室之内，或因寄所托，放浪形骸之外。虽趣舍万殊，静躁不同，当其欣于所遇，暂得于己，快然自足，不知老之将至；及其所之既倦，情随事迁，感慨系之矣！向之所欣，俛仰之间，已为陈迹，犹不能不以之兴怀。况修短随化，终期于尽。古人云，“死生亦大矣！”岂不痛哉！每览昔人兴感之由，若合一契，未尝不临文嗟悼，不能喻之于怀。固知一死生为虚诞，齐彭殇为妄作，后之视今，亦犹今之视昔。悲夫！故列叙时人，录其所述。虽世殊事异，所以兴怀，其致一也。后之览者，亦将有感于斯文。</p>\n<h3 id=\"与元九书（节选）\"><a href=\"#与元九书（节选）\" class=\"headerlink\" title=\"与元九书（节选）\"></a>与元九书（节选）</h3><p>夫文尚矣！三才各有文，天之文，三光首之；地之文，五材首之；人之文，六经首之。就六经而言，《诗》又首之。何者？圣人感人心而天下和平。感人心者，莫先乎情，莫始乎言，莫切乎声，莫深乎义。诗者，根情，苗言，华声，实义。上自圣贤，下至愚騃，微及豚鱼，幽及鬼神；群分而气同，形异而情一；未有声入而不应，情交而不感者。</p>\n<p>圣人知其然，因其言，经之以六义；缘其声，纬之以五音。音有韵，义有类。韵协则言顺，言顺则声易入。类举则情见，情见则感易交。于是乎孕大含深，贯微洞密，上下通而一气泰，忧乐合而百志熙。五帝三皇所以直道而行，垂拱而理者，揭此以为大柄，决此以为大窦也。</p>\n<h3 id=\"楚辞·渔父\"><a href=\"#楚辞·渔父\" class=\"headerlink\" title=\"楚辞·渔父\"></a>楚辞·渔父</h3><p>屈原既放，游于江潭，行吟泽畔，颜色憔悴，形容枯槁。渔父见而问之曰：“子非三闾大夫与？何故至于斯？”屈原曰：“举世皆浊我独清，众人皆醉我独醒，是以见放。”渔父曰：“圣人不凝滞于物，而能与世推移。世人皆浊，何不淈其泥而扬其波？众人皆醉，何不餔其糟而歠其醨？何故深思高举，自令放为？”屈原曰：“吾闻之，新沐者必弹冠，新浴者必振衣。安能以身之察察，受物之汶汶乎？宁赴湘流，葬于江鱼之腹中，安能以皓皓之白，而蒙世俗之尘埃乎？”渔父莞尔而笑，鼓枻而去。歌曰：“沧浪之水清兮，可以濯吾缨；沧浪之水浊兮，可以濯吾足。”遂去，不复与言。</p>\n<h3 id=\"别赋（节选）\"><a href=\"#别赋（节选）\" class=\"headerlink\" title=\"别赋（节选）\"></a>别赋（节选）</h3><p>黯然销魂者，唯别而已矣！况秦吴兮绝国，复燕宋兮千里。或春苔兮始生，乍秋风兮蹔起。是以行子肠断，百感凄恻。风萧萧而异响，云漫漫而奇色。舟凝滞于水滨，车逶迟于山侧。棹容与而讵前，马寒鸣而不息。掩金觞而谁御，横玉柱而霑轼。居人愁卧，恍若有亡。日下壁而沉彩，月上轩而飞光；见红兰之受露，望青楸之罹霜。巡层楹而空掩，抚锦幕而虚凉。知离梦之踟躅，意别魂之飞扬。</p>\n<p>乃有剑客惭恩，少年报士。韩国赵厕，吴宫燕市；割慈忍爱，离邦去里；沥泣共诀，抆血相视。驱征马而不顾，见行尘之起时。方衔感与一剑，非买价于泉里。金石震而色变，骨肉悲而心死。</p>\n","categories":[{"name":"文学","path":"api/categories/文学.json"},{"name":"语文","path":"api/categories/语文.json"}],"tags":[{"name":"文化","path":"api/tags/文化.json"}]}